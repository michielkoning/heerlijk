<div id="organic">

	<div class="container">

		<h2>Onze visie</h2>
		<div class="row">
			<div class="col-md-8">

				<p>
					Restaurant H’eerlijk zit sinds 2007 in het centrum van Wageningen. Hier serveren we gerechten bereid met biologische ingrediënten, bij voorkeur afkomstig van lokale leveranciers. De ingrediënten bevatten geen chemische bestrijdingsmiddelen. Het vlees en vis komen van dieren die een diervriendelijke behandeling hebben gehad, met voldoende bewegingsvrijheid en zonder voer met antibiotica. Door eerlijke gerechten aan te bieden, proberen we bij te dragen aan een duurzame wereld. Daarnaast zijn we ervan overtuigd dat de gerechten daardoor beter smaken, doordat de smaak van de producten veel natuurlijker is.
				</p>

				<h3>Ingrediënt uit de regio en seizoensgroenten</h3>
				<p>Onze leveranciers worden zorgvuldig geselecteerd. Al onze producten zijn ambachtelijk gemaakt, komen zo veel mogelijk uit de streek en zijn duurzaam en biologisch. Een selectie van onze leveranciers:</p>

				<h4>Eemlandhoeve</h4>
				<p>
					Midden tussen de weilanden van Bunschoten-Spakenburg ligt de Eemlandhoeve, een ecologische zoogkoeienboerderij met potstal, enkele tuinen, boomgaard en een bijenstal. Boer Jan Huijgen, zijn zoon Henk en vrouw Maaike houden op de Eemlandhoeve vleeskoeien van het Franse ras Blonde d’Aquitaine. Momenteel lopen er zo’n veertig koeien met hun kalveren en de pinken (eenjarigen). Alle koeien zijn geadopteerd door betrokken burgers.
				</p>

				<h4>Het Blauwe Huis</h4>
				<p>
					De kruiden komen van het Blauwe Huis, een biologisch-dynamisch bedrijf dat kruiden teelt en verkoopt, gevestigd in het mooie en rustige Drenthe.  De oprichtsters en nu vennoten, Trees Boeke en Jan-Kees Luierink, willen met hun bedrijf werken aan goede zorg voor de natuur en aan een prettige werkplek voor de medewerkers van het bedrijf.
				</p>

				<h4>Dutch Angus</h4>
				<p>
					Dutch Angus levert vlees van Aberdeen Angus koeien, gehouden door biologische boeren in Nederlandse natuur. “Het ras staat wereldwijd bekend om de intense smaak van het vlees en in Nederland komen ze nu ook steeds vaker voor. De koeien hebben alle ruimte en eten veel verschillende grassen en kruiden, dat proef je terug in het vlees.”
				</p>
			</div>
			<div class="col-md-4">
				<div class="thumbs hidden-xs hidden-sm">
					<img src="images/mood/photo2.jpg" alt="" class="img-responsive img-thumbnail">
					<img src="images/mood/pompoen.png" alt="" class="img-responsive img-thumbnail">
					<img src="images/mood/photo3.jpg" alt="" class="img-responsive img-thumbnail">
				</div>

			</div>
		</div>



	</div>


</div>


