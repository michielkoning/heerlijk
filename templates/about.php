<div id="about">

    <div class="container">
    	<div class="row">
			<div class="col-lg-8 col-lg-offset-2 col-md-10 col-md-offset-1">

		    	<div class="content-about content">

					<h1>Restaurant H'eerlijk</h1>

					<p>Sinds 1 augustus 2007 is onze eeterij geopend aan de Heerenstraat 47 in Wageningen. H'eerlijk kookt voornamelijk met biologische producten en waar mogelijk zijn deze van plaatselijke leveranciers.
					Biologisch betekent eigenlijk niets anders dan gezond en bewust, voor mens, dier en milieu. Geen chemische bestrijdingsmiddelen, geen kunstmest maar ook geen antibiotica en hormonen voor dieren. Maar ook: meer bewegingsvrijheid voor de dieren en bijvoorbeeld minder uitputting van de grond.
					</p>

					<p>We koken niet alleen biologisch uit overtuiging maar vooral ook omdat het veel l√©kkerder is. Aan de gerechten wordt dan ook niet teveel geknutseld zodat de pure smaken goed tot hun recht komen. Daarbij gaan we zoveel mogelijk met de seizoenen mee, eigenlijk allemaal puur natuur(lijk) dus, iets dat gelukkig weer helemaal terugkomt.</p>

					<p>Chris stond als jonge leerlingkok al in de keuken van Hotel De Witte in Amersfoort en raakte vooral de laatste jaren overtuigd van het gebruik van biologische producten. Samen hebben we al jaren ervaring in de horeca, ook met het samen leidinggeven aan een restaurant. </p>
					<p>Een klein, knus restaurantje runnen waar we alle aandacht aan de gasten en het eten kunnen besteden was al langer een wens van ons. Het zoeken naar het juiste pandje viel echter niet mee; je moet er als het ware verliefd op worden en dat was hier zeker het geval. Het is een van de oudste pandjes van Wageningen waar echt alles schots en scheef maar des te charmanter is. Wat ons betreft hopen we nog lang te mogen koken en verwennen aan de Heerenstraat 47!</p>
					<div class="row">

						<div class="col-sm-6">
							<p class="owners">
								Chris van de Kamp, chef-kok<br>
								Doetie Schadenberg, gastvrouw
							</p>
						</div>
						<div class="col-sm-6">
							<img src="images/employees.jpg" alt="" class="img-responsive img-thumbnail employees">
						</div>
					</div>

		    	</div>
	    	</div>
    	</div>
    </div>
</div>
